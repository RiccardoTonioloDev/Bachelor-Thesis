#pagebreak(to: "odd")
= Conclusioni
In questa tesi, sono stati esplorati e sviluppati diversi modelli di rete neurale per la predizione della profondità da immagini monoculari, con l'obiettivo di migliorare la precisione e l'efficienza di tali predizioni. Le principali conclusioni raggiunte sono le seguenti:
+ *Migrazione di PyDNet*: La migrazione del modello PyDNet da @Tensorflow a @PyTorch ha dimostrato non solo la fattibilità di tale processo, ma ha anche permesso una più facile integrazione con modelli e blocchi più moderni;
+ *Esplorazione di XiNet*: L'introduzione di XiNet, un modello con un'architettura più efficiente, ha portato a miglioramenti significativi nella stima della profondità. Inoltre XiNet ha dimostrato di essere un modello più leggero e performante, quindi adatto per applicazioni su dispositivi con risorse computazionali limitate;
+ *Esplorazione dei Moduli di Attenzione (_CBAM_ e _self attention_)*: l'integrazione di moduli di attenzione come il _Convolutional Block Attention Module_ (_CBAM_) e i meccanismi di _self attention_ si è verificata essere una scelta vincente al fine di migliorare le performance del modello. Si è tuttavia notato come l'utilizzo della seconda non sia ideale per contesti di tipo _embedded_, mentre l'ultilizzo della prima deve essere fatto con criterio per ottenere buoni risultati;
+ *Ricerca e sviluppo di PyXiNet*: Le varianti sperimentali PyXiNet, che combinano le architetture di PyDNet e XiNet con moduli di attenzione, hanno dimostrato progressivi miglioramenti. In particolare PyXiNet $beta$CBAM I ha evidenziato come l'uso combinato di queste tecnologie possa portare a predizioni molto più accurate, con un piccolo compromesso sul tempo di inferenza e sul numero di parametri.
I risultati appena discussi fanno quindi capire che l'uso di tecniche di _deep learning_ per la stima delle profondità da immagini monoculari si è rivelato essere molto promettente, anche in ambienti con un potenziale di risorse molto limitato come il contesto _embedded_.
